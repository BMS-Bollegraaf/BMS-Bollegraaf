---
{"dg-publish":true,"permalink":"/qhse/procedures/qhse-pro-006-incidenten/","tags":["procedure"],"noteIcon":"default"}
---


# Procedure: Incidenten

> **status**:                               Gepubliceerd
> **document**:                        QHSE-PRO-006
> **revisie**:                               002
> **revisiedatum**:                    12-08-2025
> **toepassingsgebied**:          Bollegraaf RM
> **reden_wijziging**:               Initiële versie 
> **document_eigenaren**:      Gert Scheper
> **geverifieerd_door**:            Monica Smith
> **geautoriseerd_door**:        Gert Scheper
> **Proces:**                              QHSE (Quality, Health, Safety & Environment)



## DOEL

Deze procedure beschrijft de stappen die moeten worden gevolgd bij een incident bij Bollegraaf Recycling Solutions. Het doel is om snel en effectief te reageren op incidenten, letsel en schade te minimaliseren, en herhaling te voorkomen door een grondige analyse en opvolging.

## TOEPASSINGSGEBIED

Bollegraaf RM Appingedam

## FLOWCHART VAN HET PROCES/ACTIVITEITEN
![Pasted image 20250527161234.png](/img/user/QHSE/Procedures/attachments/Pasted%20image%2020250527161234.png)


## PROCES-/ACTIVITEITEN BESCHRIJVING

## 1.    Wat wordt beschouwd als een incident?

Een incident is elke onveilige situatie of gebeurtenis die heeft geleid tot, of had kunnen leiden tot:

·        Letsel of gezondheidsschade bij medewerkers, bezoekers of derden.
·        Schade aan eigendommen of installaties.
·        Milieu-incidenten zoals lekkages van gevaarlijke stoffen.
·        Brand, explosie of andere calamiteiten.  
  

Voorbeelden van incidenten:

•       Vallen of struikelen.
•       Onjuiste bediening van machines met letsel als gevolg.
•       Blootstelling aan gevaarlijke stoffen.
•       Brand- of explosiegevaar door elektrische apparatuur.

## 2.  Eerste acties bij een incident

Bij elk incident is het belangrijk om snel en correct te handelen. De volgende stappen moeten direct worden genomen:

2.1 Blijf kalm en beoordeel de situatie:

-  Zorg voor eigen veiligheid en die van anderen. Handel alleen als het veilig is.
-  Veiligheidsmaatregelen: Schakel machines uit, gebruik noodstops of verlaat het gebied.

2.2 Verleen eerste hulp:

-  EHBO en BHV: Als er gewonden zijn, waarschuw direct een EHBO’er of een bedrijfshulpverlener (BHV). Verleen alleen eerste hulp als je hiervoor getraind bent.
-  Bel hulpdiensten: Bij ernstig letsel, brand, of andere levensbedreigende situaties moeten de hulpdiensten onmiddellijk worden gewaarschuwd (112). _(zie_ [_communicatieschema_](#_10._Communicatieschema_bij) _bij § 10)_

2.3 Meld het incident:

 - **Incident met letsel**: Informeer direct de BHV’er van dienst over het incident. (schema 10.1 treed in werking)
 -  **Incident zonder letsel**: Informeer direct je leidinggevende of supervisor. (schema 10.2 treed in werking)

<u>Alle incidenten:</u>

- Afzetten van het incidentgebied: Beveilig het gebied om verdere incidenten te voorkomen. Zet het gebied af met waarschuwingslinten of hekken. Niemand is gerechtigd het gebied nog te betreden.
- Laat de situatie van het incident in tact, verander niets aan de werkplek zodat incident onderzoek naar de toedracht mogelijk blijft.

2.4 Begeleiding van het slachtoffer:

Als een bezoek aan de huisarts nodig is, kan de leidinggevende in overleg met het slachtoffer een begeleider aanwijzen. Na het huisartsbezoek vindt bij terugkomst op locatie een gesprek plaats tussen het slachtoffer en het onderzoeksteam. Op basis van medisch advies wordt vervolgens bepaald of de werkzaamheden kunnen worden hervat, of aangepast werk nodig is.

## 3. Meldingsprocedure voor incidenten

Na een incident moeten alle betrokkenen ervoor zorgen dat het incident wordt gemeld, zodat een formeel onderzoek kan worden uitgevoerd. De stappen zijn als volgt:

3.1 Incidentrapport invullen:

Wie vult het rapport in? Het incident moet door de direct betrokkenen of leidinggevenden worden gemeld via het incidentrapport.

Wat moet het rapport bevatten?

-  Datum, tijd en locatie van het incident.
-  Namen van betrokkenen en getuigen.
-  Een gedetailleerde beschrijving van het incident (wat gebeurde er precies?).
-  Eventuele verwondingen of schade.
-  Acties die zijn ondernomen direct na het incident. 
-  Mogelijke oorzaken van het incident.  
  

3.2 Het veiligheidsteam op de hoogte stellen:

-  Veiligheidscoördinator: overhandig het incidentrapport aan de veiligheidscoördinator* voor een verdere analyse.
-  Tijdige melding: Zorg ervoor dat alle incidenten **zo spoedig mogelijk**, maar uiterlijk binnen 24 uur na het voorval gemeld worden.  
  
****Op een projectlocatie bij de Bollegraaf locatieverantwoordelijke. De locatieverantwoordelijke informeert de QHSE afdeling en stuurt het incidentrapport per e-mail.


## 4. Onderzoek naar het incident

Het veiligheidsteam of een aangewezen onderzoeksteam zal een diepgaand onderzoek uitvoeren om de oorzaak van het incident te achterhalen en maatregelen te nemen om herhaling te voorkomen.

Stappen in het onderzoek:

1. Verzamelen van informatie: Interview betrokkenen en getuigen. Verzamel bewijsmateriaal, zoals foto's van de locatie, apparatuur of gevaarlijke stoffen die betrokken waren.
2. Oorzaakanalyse: Voer een root cause analysis (RCA) uit om de onderliggende oorzaak van het incident te identificeren.
3. Opstellen van een actieplan: Aan de hand van de resultaten van het onderzoek wordt een actieplan opgesteld om de oorzaken aan te pakken. Dit kan bestaan uit:

-  Aanpassingen in werkwijzen.
-  Extra training of voorlichting.
-  Aanpassingen aan machines of installaties. 
-  Implementeren van aanvullende veiligheidsmaatregelen.

Wanneer het incidenttype een MTI of een LTI betreft zal een TOP-set® analyse worden uitgevoerd. Dit type onderzoek wordt uitgevoerd in teamverband met daarbij oa (indien mogelijk) het slachtoffer, de direct betrokkenen en de leidinggevend(en).

## 5. Terugkoppeling naar medewerkers:

•       Het veiligheidsteam communiceert de bevindingen en de corrigerende maatregelen aan alle betrokkenen en indien nodig aan de hele organisatie.

## 6. Opvolging en preventieve maatregelen

Na het incidentonderzoek is het van belang dat de voorgestelde maatregelen worden geïmplementeerd om toekomstige incidenten te voorkomen.

6.1 Implementatie van verbeteringen:

- Corrigerende maatregelen: Zorg ervoor dat de verbeteringen die voortkomen uit het actieplan worden ingevoerd.
- Training en voorlichting: Waar nodig worden medewerkers getraind in de nieuwe werkwijzen of veiligheidsvoorschriften.

6.2 Monitoren en evalueren:

- Evaluatie van maatregelen: Controleer regelmatig of de genomen maatregelen effectief zijn en of de werkvloer veilig blijft.
- Feedback verzamelen: Vraag feedback van medewerkers om te zien of de nieuwe maatregelen hun werk veilig en efficiënter maken.

## 7. Gevolgen van niet naleven van de incidentenprocedure

Het niet naleven van deze procedure kan ernstige gevolgen hebben voor zowel medewerkers als het bedrijf. Het is cruciaal dat iedereen zich houdt aan de meldings- en veiligheidsprocedures.

Mogelijke gevolgen:

- Verhoogd risico op herhaling van ongevallen.
- Ernstigere letsels of schade als incidenten niet correct worden afgehandeld.
- Mogelijke sancties van inspectiediensten bij herhaalde veiligheidsinbreuken.

## 8. Rapportage en registratie van incidenten

Alle incidenten, inclusief bijna-ongevallen, worden geregistreerd en bewaard in een incidentendatabase. Deze database helpt het bedrijf om trends te analyseren en preventieve maatregelen te nemen.

Regelmatige rapportage:

- Het veiligheidsteam rapporteert volgens afspraak over de incidenten en genomen maatregelen aan het managementteam.
- Incidententrends worden regelmatig geanalyseerd om risico's vroegtijdig te identificeren.

**Incident Alert**

Afhankelijk van het incident en de toedracht kan worden besloten tot het opstellen van een Incident Alert. Een incident Alert geeft weer: een korte omschrijving van wat er is gebeurt, de gevolgen van het incident, aanbevelingen en acties. De volgende voorwaarden worden gehanteerd voor het opstellen van een Incident Alert:·      

- Zwaar letsel of blijvend letsel (bijvoorbeeld amputatie, ernstig brandwondletsel, blijvend gehoor- of gezichtsverlies)
- Ernstig bijna ongeval waarbij het letsel alleen door geluk is voorkomen, maar de situatie had kunnen leiden tot overlijden of zwaar letsel. 
- Ernstige gevaarlijke situatie met hoog potentieel risico (High Potential Incident / HiPo).

## 9. Afsluiting en bewustwording

Het is belangrijk dat iedereen zich bewust blijft van de veiligheidsrisico's op de werkvloer en dat incidenten altijd serieus worden genomen. Door direct te melden, een grondig onderzoek uit te voeren en verbeteringen door te voeren, kunnen we samen zorgen voor een veilige werkomgeving.


## 10. Communicatieschema bij incidenten

## Wie informeert wie:

### Schema 10.1 (incidenten met letsel)

![Pasted image 20250603161426.png](/img/user/QHSE/Procedures/attachments/Pasted%20image%2020250603161426.png)

### Schema 10.2 (incidenten zonder letsel, gevaarlijke situaties, onveilige handelingen)

![Pasted image 20250603161559.png](/img/user/QHSE/Procedures/attachments/Pasted%20image%2020250603161559.png)

Alle berichtgevingen altijd **direct en persoonlijk** doorgeven (niet via e-mail/teams/etc.)

## 11 Verantwoordelijkheden van de leidinggevende

Wanneer er een incident heeft plaatsgevonden waarbij jij de leidinggevende bent van het betrokken slachtoffer(s) of verantwoordelijk bent voor de situatie, worden de onderstaande acties van de leidinggevende verwacht.

- Je voorkomt dat er wijzigingen plaatsvinden met betrekking tot de toedracht/situatie ten tijde van het incident. Je laat dus alles intact! Alleen na toestemming QHSE mag verder worden gewerkt.
- Je brengt direct betrokken medewerkers op de hoogte en stelt ze gerust.
- Je verzameld informatie en inzichten met betrekking tot de toedracht en verstrekt deze aan de onderzoeker van het incident.
- Je geeft volledige ondersteuning bij de afhandeling van het incident.
- Na onderzoek, geef je ondersteuning bij het doorvoeren van eventuele wijzigingen
- Je bent te allen tijde een voorbeeld met betrekking tot gedrag in relatie tot veilig werken.

## VERANTWOORDELIJKHEDEN EN BEVOEGDHEDEN


| Omschrijving                     | EHBO/BHV | Hfd BHV | Medewerker(s)              | QHSE | Leidinggevende | Directie |
| -------------------------------- | -------- | ------- | -------------------------- | ---- | -------------- | -------- |
| 2.1 Schakel machines uit         | A        |         | R                          |      | I              |          |
| 2.2 Eerste hulp                  | R        | A       | R (alleen indien getraind) |      | I              |          |
| 2.2 Brandweer bellen             | A        |         | R                          |      | I              |          |
| 2.2 Ambulance bellen             | R        | A       |                            |      | I              |          |
| 2.3 Informeren                   | R        | A       |                            |      | I              |          |
| 2.3 Afzetten incident gebied     | A        | C       | R                          |      | I              |          |
| 3.1 Incident rapport invullen    | R        | A       | S                          | C    | I              |          |
| 4 Onderzoek                      | C        | S       |                            | R    |                | A        |
| 5 Terugkoppeling                 |          |         |                            | R    | I              | A        |
| 6.1 Implem. prevent. maatregelen |          |         |                            | A    | R              |          |
| 6.2 Monitoren                    |          |         |                            | R    |                | A        |
| 8. Registratie                   |          |         |                            | R    |                | A        |

> [!note] RASCI:
> 
> - R = Responsible (uitvoerend)
> - A = Accountable (verantwoordelijk)
> - S = Supporting (ondersteunend)
> - C = Consulted (raadgevend)
> - I = Informed (geïnformeerd)

## (KEY) PERFORMANCE INDICATORS

NVT

## REGISTRATIES EN OPSLAG


| Document               | Locatie en/of systeem                                                                                                                                                                     |
| ---------------------- | ----------------------------------------------------------------------------------------------------------------------------------------------------------------------------------------- |
| Incidenten rapportage  | In incidenten database in Teams: [Rapportages](https://bollegraaf.sharepoint.com/:f:/s/BollegraafSafetyCommittee/Ei65lF8KflhCp2pybU_U0SoBGp5FfnY3RzhkKWsq1fqT3A?e=pGspSm)                 |
| Incidenten registratie | In incidenten database in Teams: [Ongevallen registratie.xlsx](https://bollegraaf.sharepoint.com/:x:/s/BollegraafSafetyCommittee/EZcs7j7Q9k9KlpK2W5rnRHEBKYGviRdW39RmEUrQVSZsXw?e=bzWcHR) |

## GERELATEERDE DOCUMENTEN

| Type                    | Document                                                                                                                                                                                                                                                                                                                                           |
| ----------------------- | -------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
| Proces                  | QHSE                                                                                                                                                                                                                                                                                                                                               |
| Werkinstructie          | NVT                                                                                                                                                                                                                                                                                                                                                |
| Formulieren & Templates | [QHSE-FRM-010 Melding (bijna) arbeidsongeval](https://bollegraaf.sharepoint.com/:w:/s/BollegraafSafetyCommittee/EeJgzgQL4JJGiL8t-48b8fMBA4DPrYq18AquqBDWsA-cVw?e=xIW9FJ)  <br>[QHSE-FRM-010 Reporting (near) accidents](https://bollegraaf.sharepoint.com/:w:/s/BollegraafSafetyCommittee/ERubL9gHN91Ju9lLg7hbdI8Bg1lebapdc2jQWj2AmPI1Jg?e=DC19ee) |

## GERELATEERDE NORMEN EN STANDAARDEN

| Type                 | Document |
| -------------------- | -------- |
| Management standards | NVT      |
| Externe standaarden  | NVT      |
| Wet & regelgeving    | NVT      |

## DEFINITIES

| Definitie | Beschrijving                                              |
| --------- | --------------------------------------------------------- |
| SO]       | Slachtoffer                                               |
| BHV       | Bedrijfs Hulp Verlening                                   |
| EHBO      | Eerste Hulp Bij Ongelukken                                |
| LTI       | Lost Time Incident                                        |
| RASCI     | Responsible, Accountable, Supporting, Consulted, Informed |