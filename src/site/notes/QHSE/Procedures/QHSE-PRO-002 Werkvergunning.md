---
{"dg-publish":true,"permalink":"/qhse/procedures/qhse-pro-002-werkvergunning/","tags":["procedure","QHSE/PRO"],"noteIcon":"default"}
---


# Procedure: **Werkvergunning**

> **Proces:** QHSE  (Quality, Health, Safety & Environment)**

## DOEL

Deze procedure is bedoeld om ervoor te zorgen dat alle werkzaamheden door derden op het terrein van Bollegraaf veilig en volgens de geldende veiligheidsvoorschriften worden uitgevoerd. Het doel van de werkvergunning is om gevaarlijke situaties voor personen en/of installaties te voorkomen, zodat de werkzaamheden veilig uitgevoerd kunnen worden zonder risico voor de omgeving.

Daarnaast dient deze procedure voor het vastleggen van voorwaarden waaronder werkzaamheden uitgevoerd kunnen en mogen worden en waarbij de veiligheid van personen, de werking van de installaties en het milieu veilig wordt gesteld.

## TOEPASSINGSGEBIED

Deze werkvergunningprocedure geldt voor alle derden die werkzaamheden uitvoeren op het terrein van Bollegraaf, inclusief: 

- Aannemers
- Externe dienstverleners.

De werkvergunning procedure geldt niet voor transporteurs.

## Werkzaamheden waarvoor een werkvergunning vereist is:

- Werkzaamheden aan gebouwen, installaties en/of productieapparatuur/productiemiddelen.
- Training op de werkvloer (bijv. Hijsbewijs, heftruck, BHV)
- Toegang tot besloten ruimtes.
- Uitvoering van heet werk (lassen, slijpen, branden).
- Werkzaamheden die het bedrijfsproces beïnvloeden of waarbij een installatie/deel van een installatie moet worden stilgelegd.
- Werken op hoogte (>2,5 meter) of bij verhoogd risico.
- Grondwerken, hijswerkzaamheden, en werken aan elektrische installaties.

## FLOWCHART VAN HET PROCES/ACTIVITEITEN
![Pasted image 20250603152858.png](/img/user/QHSE/Procedures/attachments/Pasted%20image%2020250603152858.png)

## PROCES-/ACTIVITEITEN BESCHRIJVING

## Procedure voor het verkrijgen van een werkvergunning:  
  
## 1)   Aanmelding en beoordeling van werkzaamheden**
- De werkvergunning wordt voorafgaand aan het werk door de werkvergunning verlener zo volledig mogelijk ingevuld.
- Werkvergunningverlener beoordeelt de inhoud van de werkvergunning op basis van het type werkzaamheden, de risico's en de omgeving.
- Uitvoerder meldt zich bij de receptie/werkvergunningverlener van Bollegraaf voordat de werkzaamheden beginnen.


## 2)   Bepalen van de veiligheidsvoorzieningen**

 De toezichthouder en vergunninghouder (uitvoerder) bepalen samen de benodigde veiligheidsmaatregelen, inclusief persoonlijke beschermingsmiddelen (PBM’s), afschermingen, ventilatie, en eventueel specifieke maatregelen voor besloten ruimten of grondwerken.  

## 3)   Uitgifte en ondertekening van de werkvergunning

De toezichthouder en de vergunninghouder bezoeken gezamenlijk de werkplek en controleren of hier veilig kan worden gewerkt en de risico’s tot een minimum blijven beperkt. Als beide partijen akkoord zijn, ondertekenen beiden de werkvergunning ter bevestiging dat de afspraken duidelijk zijn en nageleefd zullen worden.
  

## 4)   Start van de werkzaamheden

- De vergunninghouder (uitvoerder) zorgt ervoor dat alle afgesproken veiligheidsmaatregelen zijn getroffen voordat de werkzaamheden beginnen.
- De toezichthouder houdt toezicht of de werkzaamheden conform de vergunning worden uitgevoerd.

## Veiligheidsregels en verantwoordelijkheden:  
  

## 1)   Veiligheidsmaatregelen en toezicht

- Vergunninghouder (uitvoerder) is verantwoordelijk voor het instrueren van zijn/haar team over de te nemen veiligheidsmaatregelen en het creëren van een veilige werkplek.
- De toezichthouder houdt toezicht op de naleving van de afspraken. Bij veranderde omstandigheden/calamiteit moeten de werkzaamheden onmiddellijk worden stilgelegd en opnieuw beoordeeld worden.

## 2)   Stopzetten van de werkzaamheden

De vergunninghouder is verplicht de werkzaamheden direct te stoppen als de werkomstandigheden veranderen, als de veiligheid niet langer gewaarborgd is of bij een calamiteit. Het incident moet worden gemeld aan de werkvergunningverlener.

## 3)   Opleveren en afsluiting van de werkvergunning

- Wanneer de werkzaamheden voltooid zijn, meldt de vergunninghouder dit bij de toezichthouder.
- De toezichhouder controleert of de werkzaamheden conform afspraken zijn uitgevoerd. Tevens wordt gecontroleerd of de werkplek veilig en schoon is opgeleverd en of alle veiligheidsvoorzieningen zijn hersteld.
- Na goedkeuring tekent de toezichhouder de werkvergunning af en archiveert deze op de [Teams site](https://teams.microsoft.com/l/channel/19%3AZWWHDRs6l9GLeqgnp_qMIHaLEoPr0O3PHEsBVmAhW3s1%40thread.tacv2/Werkvergunningen?groupId=c8193168-30a6-461a-86d1-3ff42681b9f8&tenantId=e98c41b7-97e3-43d1-a314-5c4f81332a03). De receptie wordt geïnformeerd dat de derde partij de werkzaamheden heeft afgerond.

## Soorten werkvergunningen:  
  

Afhankelijk van de aard en het risico van de werkzaamheden, kunnen verschillende soorten werkvergunningen vereist zijn:

1. Algemene werkvergunning (laag risico): Voor werkzaamheden met een gering risico, zoals kleine reparaties of onderhoud zonder gevaarlijke materialen.
2. Aanvullende werkvergunning grondwerken: Voor werkzaamheden onder het maaiveld. Bij alle grondwerken is een KLIC-melding verplicht.

Bij werkzaamheden met een verhoogd risico zoals: werken op hoogte, nabij machines, hitte, open vuur/vonkvorming, besloten ruimtes, kan een aanvullende Taak Risico Analyse (TRA) noodzakelijk zijn. Indien dit het geval is zal de vergunning verstrekker dit met de derde partij afstemmen.

## Naamgeving van de werkvergunning:  
  

De vergunning moet met de volgende naamgevingsconventie worden opgeslagen: jaar-maand-dag.volgnummer – naam van derde partij.

Voorbeeld: **2025-02-20.01 – Veolia**

**Consistentie in de naamgeving is belangrijk om de juiste werkvergunning terug te kunnen vinden!**
## VERANTWOORDELIJKHEDEN EN BEVOEGDHEDEN


| Omschrijving                            | Werkvergunning verlener | Vergunninghouder | Toezichthouder | QHSE afdeling | Receptie |
| --------------------------------------- | :---------------------: | :--------------: | :------------: | :-----------: | :------: |
| Beoordeling<br><br>soort werkvergunning |            R            |        S         |                |               |          |
| Opstellen werkvergunning                |           A/R           |        S         |       C        |               |    I     |
| Uitvoering werkzaamheden                |                         |        R         |       A        |               |          |
| Instanthouden veilige werkplek          |                         |        R         |       A        |               |          |
| Melding onveilige situatie              |            I            |        R         |       I        |       I       |          |
| Toezicht houden op de werkzaamheden     |                         |        I         |       R        |               |          |
| Archivering                             |           A/R           |        S         |                |               |    I     |


> [!note] RASCI:
> 
> - R = Responsible (uitvoerend)
> - A = Accountable (verantwoordelijk)
> - S = Supporting (ondersteunend)
> - C = Consulted (raadgevend)
> - I = Informed (geïnformeerd)

## (KEY) PERFORMANCE INDICATORS

NVT

## REGISTRATIES EN OPSLAG


| Document                     | Locatie en/of systeem                                                                                                                                                                                                                              |
| ---------------------------- | -------------------------------------------------------------------------------------------------------------------------------------------------------------------------------------------------------------------------------------------------- |
| Afgetekende werkvergunningen | [Teams site: Werkvergunningen](https://teams.microsoft.com/l/channel/19%3AZWWHDRs6l9GLeqgnp_qMIHaLEoPr0O3PHEsBVmAhW3s1%40thread.tacv2/Werkvergunningen?groupId=c8193168-30a6-461a-86d1-3ff42681b9f8&tenantId=e98c41b7-97e3-43d1-a314-5c4f81332a03) |
|                              |                                                                                                                                                                                                                                                    |

## GERELATEERDE DOCUMENTEN

| Type                    | Document                                                                                                                                                                                                 |
| ----------------------- | -------------------------------------------------------------------------------------------------------------------------------------------------------------------------------------------------------- |
| Proces                  | QHSE                                                                                                                                                                                                     |
| Werkinstructie          | NVT                                                                                                                                                                                                      |
| Formulieren & Templates | [QHSE-FRM-004 Werkvergunning - met achterzijde.pdf](Z:\QHSE\BMS\QHSE\QHSE-FRM-004 Werkvergunning - met achterzijde.pdf)<br>[QHSE-FRM-005 TRA](file:///Z:/QHSE/BMS/QHSE/QHSE-FRM-005 TRA%20Template.xlsx) |
|                         |                                                                                                                                                                                                          |


## GERELATEERDE NORMEN EN STANDAARDEN

| Type                 | Document |
| -------------------- | -------- |
| Management standards | NVT      |
| Externe standaarden  | NVT      |
| Wet & regelgeving    | NVT      |

## DEFINITIES

| Definitie                                | Beschrijving                                                                                                                                                    |
| ---------------------------------------- | --------------------------------------------------------------------------------------------------------------------------------------------------------------- |
| Werkvergunning                           | Document waarin de veiligheidsvoorzieningen zijn vastgelegd die getroffen moeten worden om de werkplek of installatie veilig te stellen.                        |
| Werkvergunning-verlener (toezichthouder) | De persoon die de werkvergunning uitgeeft en toezicht houdt op de werkzaamheden. Hij of zij kan dit delegeren, maar blijft verantwoordelijk.                    |
| Vergunninghouder                         | De uitvoerende die de werkzaamheden verricht. Hij/zij is verantwoordelijk voor de veiligheid van het team en het naleven van de afspraken in de werkvergunning. |
| TRA                                      | Taak Risico Analyse                                                                                                                                             |